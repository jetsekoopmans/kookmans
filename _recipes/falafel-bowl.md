---
title: "Falafel bowl"
ref: falafel-bowl.jpg
image: true
time: 45
persons: 2
rating: 4
category: hoofd # voor amuse hoofd dessert
ingredients: [
	400 gram falafel,
	200 gram couscous,
	100 gram granaatappelpitjes,
	handje munt,
	handje platte peterselie,
	2 rode paprika's,
	1 courgette,
	50 gram spinazie,
	1 rode ui,
	150 gram kikkererwten,
	4 eetlepels hummus,
	3 stukken naan,
	1 eetlepel mayonaise,
	2 eetlepels Griekse yoghurt,
	1 teen knoflook,
	halve citroen,
]
---

**Een broodje falafel, maar dan in een kommetje.**

---

1. Zet de oven aan op 200 graden.

2. Doe de couscous in een kom en schenk hier 200 ml gekookt water op. Dek de kom af met een bord en laat de couscous even staan.

3. Bak de falafel in een pan in wat olijfolie goudbruin.

4. Doe de kikkererwten zo'n 20 minuten in de oven tot ze lekker knapperig zijn.

5. Snijd de paprika in reepjes en de courgette in plakjes. Smeer ze in met wat knoflookolie en grill ze goudbruin. Ik heb zelf een elektrische grill, maar je kan dit ook in een grillpan maken. Heb je geen grill, rooster ze dan in de oven of bak de groente in een koekenpan. Breng daarna op smaak met wat peper en zout.

6. Doe de spinazie in een kom met een scheutje olijfolie en wat peper en zout. Snijd de rode ui in halve ringen.

7. Roer de couscous los met een vork. Breng deze op smaak met een scheutje olijfolie, het sap van een halve citroen, wat peper en zout en wat gehakte peterselie en munt. Voeg de granaatappelpitjes toe en roer om.

8. Verdeel de couscous over 4 kommen. Verdeel de gebakken falafel en de geroosterde groente over de kommen. Verdeel over iedere falafel bowl een handje spinazie, wat gesneden rode ui een lekkere eetlepel hummus en wat kikkererwten.

9. Maak een knoflooksausje van de yoghurt, de mayonaise en een gehakt teentje knoflook. Breng deze op smaak met wat peper en zout en iets gehakte peterselie.

10. Garneer de falafelbowl met de knoflooksaus.

11. Serveer met flatbread.