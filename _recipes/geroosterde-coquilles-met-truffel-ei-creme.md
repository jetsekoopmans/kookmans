---
title: "Geroosterde coquilles met truffel-ei-crème"
ref: geroosterde-coquilles.jpg
image: true
time: 30
persons: 2
rating: 5
category: amuse # voor amuse hoofd dessert
ingredients: [
	100 milliliter melk,
	125 milliliter room,
	2 eieren,
	3 eidooiers,
	50 milliliter crème fraîche,
	2 theelepels citroensap,
	1 theelepel zout,
	4 eetlepels sojasaus,
	1 eetlepel zwarte truffelolie,
	1 eetlepel zwarte truffelazijn,
	8 coquilles,
	2 eetlepels koolzaadolie,
	1 eetlepel olijfolie,
	10 gram bieslook,
	snuf zout,
	zwarte truffel,
	4 sneetjes wit brood,
	1 eetlepel koolzaadolie
]
---

**Signature dishes van Björn frantzén, afkomstig van zijn driesterrenrestaurant Frantzén.**

---

1. Verwarm de oven voor op 160°C.

2. Dep de coquilles droog met een papieren doekje. Leg ze op een schaal en bewaar ze in de koelkast voor later gebruik.

3. Voor de croutons: Snijd het brood in blokjes van gelijke grootte, meng ze met de olie en rooster ze op een bakplaat in de oven op 160 °C tot ze goudbruin en krokant zijn. (Tip: Je kunt de croutons ook bakken in een koekenpan).

4. Voor de scrambled eggs; Doe de eidooiers en de eieren in een kom en klop los met een garde. Breng de melk en de room langzaam aan de kook. Voeg al kloppend de eieren toe aan het warme roommengsel. Zet het vuur laag en blijf verwarmen tot het begint te pruttelen en iets dikker wordt, terwijl je voortdurend roert met een garde. Haal van het vuur, voeg de crème fraiche toe en laat 10 minuten opstijven.

5. Hak de bieslook fijn. Snijd de croutons in grote 'kruimels' zodra ze afgekoeld zijn.

6. Meng voor de vinaigrette de sojasaus, zwarte truffelolie en zwarte truffelazijn.

7. Voor het roosteren van de coquilles; Verhit een koekenpan met antiaanbaklaag tot deze letterlijk gloeiend heet is. Doe de koolzaad- en olijfolie in de pan en wacht tot de olie heet is. Schroei de coquilles aan beide kanten goudbruin en breng op smaak met zout. Laat 2 minuten rusten alvorens ze aan te snijden en te serveren.

8. Maak de scrambled eggs af door het op smaak te brengen met wat citroensap en zout. Schep een grote lepel van de scrambled eggs op een bord. Halveer de coquilles en leg ze bovenop.

9. Druppel de vinaigrette over de coquilles en strooi de croutons erover. Rasp wat van de verse zwarte truffel over het gerecht als je die in huis hebt. Garneer met de gesneden bieslook.