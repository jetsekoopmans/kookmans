---
title: "Lamsschenkels met bokbier"
ref: lamsschenkels-bokbier.jpg
image: true
time: 270
persons: 4
rating: 4
category: hoofd # voor amuse hoofd dessert
ingredients: [
	4 lamsschenkels,
	1 ui,
	2 tenen knoflook,
	300 gram winterpeen,
	1 venkelknol,
	1 eetlepel appelstroop,
	3 gedroogde laurierblaadjes,
	330 milliliter bokbier,
	0.5 tabletten kippenbouillon,
]
---

**Het malse vlees stoof je uren lang samen met het zachtzoete bockbier.**

---

1. Bestrooi de lamsschenkels met peper en eventueel zout. Verhit de olie in een koekenpan en braad de lamsschenkels rondom bruin. 
2. Snijd ondertussen de ui in halve ringen en de knoflook fijn. Schil de winterpeen en snijd in stukjes van 1 cm. Snijd de stelen en een stukje van de onderkant van de venkelknol. Halveer de knol in de lengte, verwijder de harde kern en snijd in dunne partjes. 
3. Doe de ui, knoflook, peen en venkel met de stroop en het laurierblaadje in de braadpan. Schenk het bockbier erbij, verkruimel de bouillontablet erboven en roer door. 
4. Voeg de schenkels toe en schep om. Doe de deksel op de pan en laat op de hoge stand ca. 4 uur garen, tot het vlees van het bot valt. Lekker met aardappelpuree.