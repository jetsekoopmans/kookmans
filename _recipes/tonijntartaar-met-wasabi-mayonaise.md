---
title: "Tonijntartaar met wasabi mayonaise"
ref: tonijntartaar.jpg
image: true
time: 30
persons: 2
rating: 5
category: voor # voor amuse hoofd dessert
ingredients: [
	300 gram tonijn,
	2 eetlepels sojasaus,
	1 eetlepel sesamolie,
	1 eetlepel sushi azijn,
	1 rode peper,
	1 eetlepel zwart sesamzaad,
	2 lente uitjes,
	1 handje koriander,
	1 eetlepel mayonaise,
	1 eetlepel slagroom,
	1 theelepel wasabi pasta,
	1 limoen (sap)
]
---

**Het sap van de limoen maakt het lekker fris en dat is extra fijn naast de pittige wasabi mayonaise.**

---

1. Begin met het snijden van de tonijntartaar. Snijd de tonijn in kleine blokjes. Doe ze in een kom.

2. Breng de tonijn op smaak met de sojasaus, de sesamolie, de sushi azijn en het sap van een halve limoen. Voeg iets chilipeper toe. Ik heb zelf geen zout toegevoegd omdat ik sojasaus van zichzelf al vrij zout vind. Laat de tonijn marineren in de koelkast.

3. Voor de wasabi mayonaise meng je de mayonaise met een el slagroom, het sap van een halve limoen en een tl wasabi pasta. Of rasp wat verse wasabi door de saus. Kijk zelf even hoe pittig je het wilt, dus begin gerust met een halve theelepel.

4. Snijd de lente ui in halve ringen.

5. Verdeel de wasabi mayonaise over 4 bordjes. Ik heb het er gewoon overheen gedrizzled.

6. Neem een metalen uitsteker en leg deze op het bord. Verdeel de tonijntartaar over de uitsteker en druk het iets aan met een lepel. Laat dit eventueel even staan in de koelkast zodat het niet meteen uit elkaar valt.

7. Verwijder de uitsteker. Garneer de tonijntartaar met zwart sesamzaad, wat ringetjes lente ui en verse koriander of peterselie. Serveer meteen.