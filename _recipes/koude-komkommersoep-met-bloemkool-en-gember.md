---
title: "Koude komkommersoep met bloemkool en gember"
ref: komkommersoep.jpg
image: true
time: 60
persons: 2
rating: 3
category: voor # voor amuse hoofd dessert
ingredients: [
	4 takjes munt,
	12 centimeter gember,
	0.5 bloemkool,
	8 minikomkommers,
	1 teen knoflook,
	500 gram Griekse yoghurt,
	2 eetlepels citroensap,
	60 milliliter olijfolie,
	70 gram geschaafde amandelen,
	2 theelepels munt,
]
---

**Alternatief van de gazpacho**

---

Gazpacho is zo vaak de vertrouwde optie om een koude zomerse soep te maken, dat we andere mogelijkheden heel makkelijk vergeten. Deze soep is een alternatief dat fris van smaak en rijk van textuur is. Koop minikomkommers als je die kunt vinden: ze zijn slanker en steviger dan de gewone komkommers en hebben meer smaak omdat ze minder water bevatten. Je kunt deze soep 2 dagen in de koelkast bewaren. De amandelen moeten geroosterd worden en pas vlak voor het opdienen worden toegevoegd. Serveer het in een klein glaasje als amuse.

1. Snijd de bloemkool in roosjes van 2 cm. Schil de komkommers, verwijder de zaadlijsten en hak ze grof. Hak de teen knoflook fijn. Schil de gember: twee derde grofgeraspt, en het overige deel in dunna schijfjes van ca. 3 mm dik. 
2. Giet 800 ml water in een middelgrote pan en voeg de takjes munt, de dunne plakjes gember en 2 theelepels zout toe. Breng aan de kook, doe de bloemkool in de pan en blancheer de roosjes 2-3 minuten tot ze net beetgaar zijn. Giet ze af en zet opzij. Je kan de munt en gember weggooien.
3. Doe de komkommers in een staande blender of een keukmachine samen met de geraspte gember, knoflook, yoghurt, citroensap, 1 theelepel zou en een halve theelepel witte paper. Pureer alles glad en zet de soep minstens 1 uur in de koelkast.
4. Verhit de olijfolie in een kleine pan op halfhoog vuur en doe de amandelen erin. Bak ze regelmatig roerend 3-4 minuten tot ze licht goudbruin zijn. Schud ze in een kommetje en roer de gedroogde munt erdoor. Voeg een mespunt zout toe en laat het mengsel afkoelen.
5. Verdeel voor het serveren de bloemkoolroosjes over vier glaasjes en giet de koude soep erover. Schep er wat van het amandelmengsel bovenop en server de soep.