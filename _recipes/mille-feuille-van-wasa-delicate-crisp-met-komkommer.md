---
title: "Mille-Feuille van Wasa Delicate Crisp met komkommer en gerookte zalm"
ref: mille-feuille-zalm.jpg
image: true
time: 30
persons: 2
rating: 5
category: voor # voor amuse hoofd dessert
ingredients: [
	4 Wasa delicate thin crisp sesame & seasalt,
	1 komkommer,
	20 gram bieslook,
	2 theelepels wasabi sesamzaadjes,
	2 theelepels zwart sesamzaad,
	3 eetlepels Griekse yoghurt,
	1 theelepels sesamolie,
	10 gram zoetzure gember (sushi ginger),
	150 gram gerookte zalm,
	1 theelepel wasabi pasta,
	1 theelepel sojasaus
]
---

**Mille-feuille betekent ‘in laagjes opgebouwd’.**

---

1. Rasp de komkommer fijn boven een zeef en vang het komkommerwater op. Tip: rasp de kern van de komkommer niet mee, zo behoudt de komkommer zijn stevigheid
2. Snijd 15 gram van de bieslook fijn en doe dit bij de geraspte komkommer.
3. Strooi 1 theelepel van de wasabi sesamzaadjes en van de zwart geroosterde sesamzaadjes bij de komkommer en de bieslook.
4. Roer hier 1 eetlepel van de Griekse yoghurt, een snuf versgemalen peper en zout en 1 theelepel sesamolie doorheen.
5. Snijd de zoetzure gember fijn en doe dit bij het mengsel. Tip: de salade moet goed droog zijn anders worden de crackers straks zompig. Gebruik eventueel een zeef om de salade droog te krijgen.
6. Snijd de gerookte zalm bij zodat het mooi op de cracker past.
7. Gebruik voor de saus het opgevangen komkommerwater (ongeveer 1 eetlepel) en doe hier 2 eetlepels van de Griekse yoghurt, een theelepel wasabi, een theelepel soya van goede kwaliteit en wat peper en zout bij. Meng dit goed met elkaar tot een mooie emulsie.
Smeer 1 cracker in met de komkommersalade, zorg dat het hele crackertje goed is bedekt met de salade.
8. Leg hier een mooi plakje gerookte zalm op.
9. Herhaal stap 8 en 9 twee keer zodat je in totaal 3 crackers hebt, bedekt met de komkommersalade en zalm. Stapel deze drie crackers op elkaar.
10. Smeer een vierde cracker in met de saus (niet teveel want dan wordt het crackertje zompig) en strooi hier de overige wasabi sesamzaadjes en zwart geroosterde sesamzaadjes overheen. Leg vervolgens bovenop de andere drie belegde crackers.
11. Schep eventueel een beetje saus op het bord en maak een ‘spiegeltje’, gebruik hiervoor de achterkant van een lepel.
12. Pak de mille-feuille voorzichtig op en leg deze op de saus.
13. Garneer tot slot het gerecht met de overige bieslook.