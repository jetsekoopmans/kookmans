---
title: "Steak tartaar van tomaat"
ref: steak-tartaar-tomaat.jpg
image: true
time: 30
persons: 1
rating: 5
category: amuse # voor amuse hoofd dessert
ingredients: [
	2 eetlepels sesamzaadjes,
	2 pomodori tomaten,
	1 bluemeat radijs,
	2 theelepels tomatenketchup,
	2 theelepels chilisaus,
	1 theelepel dijonmosterd,
	2 eetlepels sushi azijn,
	2 theelepels sesamolie
]
---

**Een heerlijke amuse van pomodori tomaat, tomaten ketchup, sweet chili saus en Dijon mosterd voor een beetje pit.**

---

Voor dit recept heb je een gepelde pomodori tomaat nodig. Vraag bij de Groenteboer naar Bluemeat radijs en vergeet je niet om de zaadlijsten te bewaren? Deze ga je namelijk nog gebruiken!
1. Snijd de (gepelde) pomodori tomaat in kwarten en verwijder de zaadlijst van de tomaat. Bewaar de zaadlijsten in een apart bakje. Snijd de rest van de tomaat in blokjes en doe dit in een kommetje.
2. Voeg 2 theelepels tomatenketchup, 2 theelepels chilisaus en een theelepel (Dijon) mosterd hieraan toe. Meng dit vervolgens goed met elkaar.
3. Snijd de (bluemeat) radijs in dunne plakjes. Kun je geen bluemeat radijs vinden? Dan is het ook heerlijk met gewone radijs.
4. Snijd vervolgens de dunne plakjes in een mooie rechte, langwerpige vorm.
5. Marineer de radijs 10 seconden in sushi azijn.
6. Rooster ondertussen in een schone droge pan de sesamzaadjes goudbruin, let op dit kan best hard gaan dus houdt de pan goed in de gaten voordat ze aanbranden.
7. Gebruik een stekertje en een stampertje voor een mooie opmaak. Heb je deze materialen niet thuis? Dan kun je ook een kartonnetje gebruiken en een lepel. Vul het stekertje met de tomatenblokjes en druk dit zachtjes aan met het stampertje. Haal het stekertje rustig van het bord. Vouw de gemarineerde radijs netjes om het cirkeltje van tomaten heen.
8. Paneer de zaadlijst van de tomaat in de gebrande sesamzaadjes, zorg dat hij goed bedekt is met de sesam. Leg deze bovenop de tomatenblokjes, doe dit voorzichtig zodat alles netjes op zijn plek blijft.
9. Maak tot slot een simpele vinaigrette van tomatenwater met sesamolie. Gebruik het tomatenvocht van de zaadlijsten en giet hier een klein scheutje sesamolie bij. Even goed roeren en druppel het over het gerecht heen.