---
title: "Hertenbiefstuk met pastinaakpuree, paddenstoelen en portsaus"
ref: hertenbiefstuk-portsaus.jpg
image: true
time: 45
persons: 4
rating: 4
category: hoofd # voor amuse hoofd dessert
ingredients: [
	4 stukken hertenbiefstuk,
	1 vel aluminiumfolie,
	800 gram pastinaak,
	600 gram kruimige aardappels,
	400 gram gemengde paddenstoelen,
	11 takjes tijm,
	200 milliliter melk,
	300 milliliter port,
	200 milliliter wildfond,
	4 eetlepels roomboter,
	2 eetlepels honing,
	1 eetlepel balsamico azijn,
	1 teen knoflook,
]
---

**Ben je van plan om een speciaal dinertje te geven en wil je eens goed uitpakken en iets niet alledaags serveren? Dan is wild zeker een goede optie.**

---

### Hertenbriefstuk

Haal het vlees minstens 2 uur van tevoren uit de koelkast zodat het op kamertemperatuur is. Dep goed droog met keukenpapier. Kruid aan alle kanten met peper en zout. Verwarm een koekenpan op middelhoog vuur met de olijfolie. Leg de biefstukken in de pan en laat 2 minuten bakken tot het vlees aan 1 kant bruin is. Beweeg het vlees regelmatig heen en weer. Doe de boter na 1 minuut bakken erbij. Draai het vlees en bak de andere kant ook bruin terwijl je het in de pan blijft bewegen. Draai het vlees dan regelmatig om en zorg dat alle kanten gebakken worden. Schep met een lepel het olie-boter mengsel zo nu en dan over het vlees. Na 4 minuten haal je die biefstukken uit de pan. Laat het vlees rusten in aluminiumfolie. Snijd het vlees tegen de draad in.

### Pastinaakpuree met paddenstoelen

Hak de knoflook fijn. Snijd de aardappels en pastinaak in gelijke stukken en kook ze in ruimwater met zout naar smaak net aan gaar. Doe de knoflook er de laatste minuut bij. Giet af en strooi de blaadjes van 4 takjes tijm erbij. Laat even uitstomen. Verwarm de melk in een steelpan (niet koken). Stamp de aardappels en pastinaak fijn met een stamper en giet beetje bij beetje de warme melk erbij tot je een smeuïg geheel krijgt. Gebruik niet alle melk als de puree al smeuïg genoeg is of verwarm nog een beetje bij als deze nog iets te droog is. Roer de boter erdoor en kruid met peper en zout naar smaak. Maak ondertussen de paddenstoelen schoon met keukenpapier of een borsteltje en snijd in grove stukken. Bak ze in de olijfolie en boter samen met de tijm tot ze gaar zijn. Kruid met peper en zout.

### Portsaus

Breng de port in een steelpan aan de kook en voeg er dan de fond en de tijm aan toe. Laat voor de helft inkoken. Zet afgedekt en koel apart tot het moment dat je het vlees gaat bereiden.
Bereid het vlees en laat rusten onder aluminiumfolie. Gebruik nu dezelfde pan als waar je het vlees in bereid hebt. Indien de boter te bruin is verwijder je met huishoudpapier de meeste boterresten uit de pan en blus je de pan af met 2 el water. Roer de aanbaksels met een garde los. Voeg het gereduceerde port mengsel hier aan toe en laat nog 3 minuten zachtjes inkoken. Roer de honing en de balsamico azijn door de saus en kruid af naar wens met gemalen zwarte peper en zout. Doe de saus door een zeefje en vang op in een pan. Breng weer even aan de kook. Haal de pan van het vuur en klop er de klontjes roomboter een voor een door, zodat je een mooie romige, gebonden portsaus krijgt.