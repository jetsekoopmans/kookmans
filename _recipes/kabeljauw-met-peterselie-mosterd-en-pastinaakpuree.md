---
title: "Kabeljauw met peterselie, mosterd en pastinaakpuree"
ref: kabeljauw-peterselie.jpg
image: true
time: 30
persons: 2
rating: 5
category: hoofd # voor amuse hoofd dessert
ingredients: [
	4 gram kabeljauw,
	200 gram grof zeezout,
	bosje platte peterselie,
	10 gram panko,
	15 gram paneermeel,
	1 citroen,
	500 gram pastinaak,
	1 uien,
	1 teen knoflook,
	300 milliliter kippenbouillon,
	scheutje slagroom,
	40 gram pompoenpitten,
	2 eetlepels dijonmosterd
]
---

**Hier maken we een heerlijke kabeljauw met krokante korst.**

---

1. Verwarm de oven voor op 180 graden.
2. Pekel de kabeljauw voor ongeveer 14-15 minuten in het grove zeezout.
3. Was ondertussen de peterselie goed en dep daarna droog met keukenpapier. Hak het iets fijn met een mes en doe het in de blender.
4. Doe ook de panko, het paneermeel, peper en zout, wat citroenzest en een eetlepel olijfolie in de blender en draai dit fijn. Doe apart in een bakje en zet weg.
5. Schil de pastinaak en snijd de wortel eraf.
6. Pel en snipper de ui. Zet deze in een pan op het vuur met een snuf zout, een half teentje geraspte knoflook, versgemalen peper en een scheut olijfolie. Zweet dit samen aan.
7. Snijd om de kern van de pastinaak heen en snijd de pastinaak in kleine gelijke stukken.
8. Voeg de pastinaak toe aan de pan en laat dit enkele minuten mee zweten.
9. Voeg daarna de kippenbouillon of gevogeltefond toe tot de groentes net onder water staan. Voeg ook een scheutje slagroom toe. Breng het geheel rustig aan de kook.
10. Veeg het zout van de kabeljauw en spoel de vis af onder koud water. Maak daarna droog met wat keukenpapier.
11. Snijd het huidje van de vis af en snijd de vis in de gewenste porties.
12. Proef of de pastinaak inmiddels zacht is geworden. Als dit zo is, giet dan de inhoud van de pan in de blender en blender het fijn.
13. Pof de pompoenpitten kort in wat olijfolie. Dit is snel klaar, laat daarna even uitlekken op een keukenpapiertje.
14. Kruid de vis met wat peper en bak kort aan een zijde goudbruin.
15. Smeer daarna de vis aan de ongebakken zijde in met de mosterd en bestrooi rijkelijk met het peterselie mengsel.
Tip: de mosterd kan overheersend zijn, dus mocht je geen fan zijn dan kun je beter iets minder gebruiken.
16. Schep de vis in een ovenschaal of wanneer je een ovenbestendige pan hebt dan kan de vis hierin blijven. Zet de vis in de voorverwarmde oven voor ongeveer 8 tot 10 minuten.
17. Warm de pastinaakpuree nog even op wanneer deze is afgekoeld. Schep de puree in het midden van het bord.
18. Leg de vis op de pastinaakpuree.
19. Strooi tot slot wat pompoenpitten over het gerecht en druppel er nog wat olijfolie overheen.