---
title: "Gerookte makreel bitterbal met gepofte knoflook mayonaise"
ref: makreel-bitterbal.jpg
image: true
time: 60
persons: 4
rating: 4
category: voor # voor amuse hoofd dessert
ingredients: [
	175 gram kruimige aardappels,
	200 gram gerookte makreel filet,
	50 milliliter melk,
	2 theelepels grove mosterd,
	2 eetlepels platte peterselie,
	1 citroen,
	beetje tarwebloem,
	3 eieren,
	1 liter zonnebloemolie,
	1 bol knoflook,
	6 eetlepels mayonaise,
]
---

**Deze gerookte makreel bitterballen zijn heerlijk voor bij de borrel of juist als voorgerecht.**

---

### Voor de gepofte knoflook mayonaise

Knijp de teentjes knoflook uit boven een hoge kom. Doe de mayonaise erbij en mix met een staafmixer tot een gladde massa. Schenk het sap van een halve citroen erbij. Breng op smaak met peper en zout en mix nog heel even door.

### Voor 16 makreel bitterballen

1. Schil en kook de aardappelen in ongeveer 20 minuten zacht zodat je er puree van kan maken. Wanneer de aardappelen gaar zin giet je deze af.
2. Voeg de melk toe aan de aardappelen en roer om.
3. Check de makreel op nog eventuele graatjes en trek deze uit elkaar. Doe de makreel samen met de mosterd, peterselie en het sap van een halve citroen bij de puree. Breng het royaal op smaak met peper en zout. Proef of het mengsel goed op smaak is en schep in een ovenschaal.
4. Dek de ovenschaal af met huishoudfolie en plaats deze voor een paar uur in de ijskast zodat het kan opstijven.
5. Klop de eieren in een diep bord.
6. Doe zowel de bloem als de paneermeel in een kommetje en zet deze samen met de bloem klaar.
7. Verdeel het makreel-aardappel mengsel in 16 delen en draai er balletjes van.
8. Rol de bitterballen een voor een eerst door de bloem, dan door het ei en daarna door het paneermeel. Zorg dat de balletjes gelijkmatig en goed bedekt zijn.
9. Rol de bitterbal nog een keer door het ei en daarna nogmaals door het paneermeel. Let op dat het paneermeel goed vast zit.
10. Verhit de olie in een stevige pan of wok tot 180 graden.
11. Afhankelijk van de grootte van je pan bak je in twee keer alle makreel bitterballen.