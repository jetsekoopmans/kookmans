---
title: "Kapsalon Gezond"
ref: kapsalon-gezond.jpg
image: true
time: 60
persons: 2
rating: 3
category: hoofd # voor amuse hoofd dessert
ingredients: [
	750 gram vastkokende aardappels,
	300 gram kippendijen,
	2 tenen knoflook,
	2 theelepels Al-Andalus,
	1 eetlepel mayonaise,
	1 theelepel sambal oelek,
	170 gram Griekse yoghurt,
	100 gram kaas jong belegen 20+,
	200 gram snoepgroente tomatenmix,
	1 komkommer,
	75 gram veldsla,
]
---

**Na wat borrels wil je niets liever eten dan de kapsalon. Maar we houden het met deze variant nog een béétje gezond.**

---

1. Verwarm de oven voor op 200 ˚C.
2. Snijd ondertussen de ongeschilde aardappelen in frieten van ca. 1 cm dik. Verdeel over een met bakpapier beklede bakplaat, schep om met de helft van de olijfolie en breng op smaak met zout. Rooster in het midden van de oven in 40 min. goudbruin en gaar. Schep regelmatig om. Snijd ondertussen de kip in reepjes van een ½ cm. Snijd 4/5 van de knoflook fijn en meng samen met de al-andaluz, de rest van de olie, peper en eventueel zout door de kipreepjes. Laat 10 min. marineren.
3. Snijd ondertussen de rest van de knoflook fijn en meng samen met de mayonaise en sambal door de yoghurt. Breng op smaak met peper en zout. Verhit een koekenpan met antiaanbaklaag en bak de kipreepjes in 10 min. op middelhoog vuur gaar. Rasp de kaas. Schep de friet in de ovenschalen om en verdeel de kipreepjes erover. Bestrooi met de kaas en laat 10 min. gratineren in de oven.
4. Halveer ondertussen de tomaatjes. Halveer de komkommer in de lengte. Verwijder met een theelepel de zaadlijsten en snijd het vruchtvlees in plakjes. Neem de schalen uit de oven en verdeel de veldsla, tomaatjes en komkommer erover. Besprenkel met de knoflooksaus. Lekker met extra sambal.